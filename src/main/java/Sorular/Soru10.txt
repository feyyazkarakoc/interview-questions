Nesne Yönelimli Programlama (OOP) Nedir? Özellikleri Nelerdir?

Object Oriented Programming yani Nesne Yönelimli Programlama, yazılım tasarımını işlevler ve mantık yerine, nesneler etrafında düzenleyen bir modeldir.
Gerçek hayatta gördüğümüz birçok nesnenin bilgisayar ortamına aktarıldığı bir programlama şeklidir.Bir nesnenin rengi, ismi, üretim yılı gibi özelliklerinin bilgisayar ortamında gösterilmesi buna örnektir.

 Temeli, 1960’lı yıllarda atılmıştır. Geleneksel programlama yöntemlerinden farklı olarak sınıf-nesne kavramlarını içerir.
 Sınıf ve nesne kavramları soyut bilgisayar bilimleri kavramlarını; yaşadığımız dünya ile bağdaştırarak somutlaştırdı. Bu somutlaştırma  karmaşık problemleri, insan zihninin daha kolay algılayabileceği seviyeye indirdi.


 Nesneler ve Sınıflar  Nesne tabanlı programlamanın temel yapı taşlarıdır.
 Sınıf, bir şablondur. Nesneler ise sınıfın örnekleridir.

 Temel amacı, kodun daha modüler, yeniden kullanılabilir, anlaşılır ve bakımı kolay olmasını sağlamaktır.OOP sayesinde büyük projeler daha yönetilebilir hale geldi.

 OOP dört ana prensip üzerine kuruludur:

 Encapsulation (Kapsülleme):
 Bir sınıfın fieldlarına kontrollü bir şekilde erişim sağlamak için kullanılır.
 Getter ve Setter metotları ile uygulanır.
 Amaç, dışarıdan gelen hatalı müdahaleleri önlemektir.

 Inheritance (Kalıtım):
 Bir sınıfın  özelliklerini ve davranışlarını başka bir sınıfa  aktarmasına denir.
 Amaç, kod tekrarını azaltmaktır.
 Java'da extends anahtar kelimesiyle uygulanır.


 Polymorphism (Çok Biçimlilik):
 Aynı isimli metodun farklı objelerle farklı davranışlar sergilemesine denir.
 İki türü vardır:
 Metot Overloading: Aynı isimde, farklı parametrelerle birden fazla metodun tanımlanması.
 Metot Overriding : Üst sınıftaki tanımlı bir metodun alt sınıfta değiştirilerek tanımlanması.
 Amaç, esneklik sağlamaktır.

 Abstraction (Soyutlama):
 Karmaşıklığı gizlemek ve yalnızca önemli detayları göstermek anlamına gelir.
 abstract sınıflar veya interfaceler ile uygulanır.
 Amaç, gereksiz detayları kullanıcıdan saklamaktır.