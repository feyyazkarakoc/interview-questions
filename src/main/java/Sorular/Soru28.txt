Java'da Static Keyword Nedir, Açıklayınız ?

* static keyword, Java'da  class üyelerini (yani metot ve variableları) nesneye değil, doğrudan sınıfa bağlamak için kullanılır. Yani, bir static eleman, sınıfın herhangi bir örneği/instance oluşturulmadan  kullanılabilir.
* static üyeler classtan üretilen bütün (instance) objeler için ortaktır/paylaşılır.
* static variable'a ve static metoda classın ismi ile ulaşılır.
* static bir üye değiştirilirse tüm objeler değişiklikten etkilenir.

static variable/class variable
* Eğer bir sınıfa ait değişkenlerin başına "static" yazılırsa, o değişkenler artık sınıf değişkeni olurlar.
* Sınıf değişkeni olarak tanımlanan değişkenler, her nesne oluşturduğumuzda ayrı ayrı oluşmazlar. Sınıfa ait ne kadar nesne olursa olsun, sınıf değişkenleri 1 tanedir.
* Sınıf değişkenlerinin bir diğer özelliği ise, ilgili sınıfa ait hiç nesne oluşturulmasa bile bellekte yer kaplarlar.
* Sınıfın tüm örnekleri aynı bellek alanını kullanarak bu static değişkene erişebilir ve onu değiştirebilir.
* static değişkenler global durumları veya sabit değerleri saklamak için kullanılır.


static method/class methods
* Eğer sınıfa ait metotlardan bir yada birden fazlasının önüne "static" deyimi yazılırsa, o metotlar sınıf metodu olurlar.
* Sınıf metotlarının en önemli özelliği, ilgili sınıfa ait nesne oluşturmadan sınıf metodu çağırılabilir.Bir sınıf değişkeninin, henüz nesne oluşturulmasa da bellekte fiziksel olarak yer kapladığını söylemiştik. Bir sınıf metodunun ise nesne oluşturulmadan, sınıf adı üzerinden çağrılabildiğini belirttik. Bu durumda, nesne var olmadan çağrılabilecek olan sınıf metotları, nesne var olmadan bellekte var olamayan olgu değişkenlerine erişmesi olanaklı değildir. Benzer şekilde, nesne var olmadan bellekte var olan sınıf değişkenleri üzerinde işlem yapan yöntemlerin, nesne var olmadan çağrılabilmeleri gerekir.
* static metotlar, sınıfın örneği olmadan doğrudan sınıf adı üzerinden çağrılabilir.
* Bu metotlar, sadece static değişkenlere ve diğer static metotlara erişebilirler.

static Bloklar
* static bloklar, sınıf yüklenirken bir kez çalıştırılır ve sınıfın static değişkenlerini başlatmak için kullanılır.
* Sınıf değişkenlerinin ilk değerlerinin verilmesi için kurucu metotlar kullanabiliriz. Ancak sınıfa ait statik değişkenlerinin ilk değerlerini kurucu içinde vermeye çalışmak yanlış olabilir. Çünkü sınıf değişkenleri, hiç nesne oluşturulmamış olsa da kullanılabilmektedir. Sınıf değişkenleri ile ilgili olarak bir defaya özel olmak üzere işletilmesi istenen kod kesimleri static kod bloklarında kodlanabilir. Static kod blokları, sınıf belleğe yüklendiği anda işletilir. Böylece sınıf değişkenleri bellekte oluşturuldukları anda ilk değerlerini almış olurlar.